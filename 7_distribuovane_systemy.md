# Distribuované systémy
> Základní pojmy, principy. Rozdíl mezi centralizovanou a distribuovanou architekturou systému, nevýhody obojího a jejich překonávání. Replikace, sdílení dat. Architektura orientovaná na služby (SOA), webové služby. Příklady existujících technologií a jejich využití. Příklady z praxe pro vše výše uvedené. ([PA053](https://is.muni.cz/auth/el/fi/jaro2023/PA053/um/))

## Základní pojmy, principy

**Distribuovaný systém** se skládá z komponent (počítačů) propojených komunikační sítí. Distribuované systémy řeší problémy (výpočty/zpracovávání requestů) spoluprací jednotlivých komponentů (každý dělá něco). Díky tomu se systém snadněji škáluje (posilujeme subsystém, který má problémy).

Architektury popsány v [otázce 1](./1_programovani_a_softwarovy_vyvoj.md#základní-koncepty-softwarových-architektur-z-pohledu-implementace-vícevrstvá-architektura-moderních-informačních-systémů-architektura-model-view-controller), takže jen shrnutí

**Monolitická architektura** - obsahuje vše, co systém potřebuje, je možné pouze vertikální škálování, špatná spolehlivost (pád znamená pád celého systému)

**Úrovňová (tiered) architektura** (nezaměňovat s layered) - jednotlivé úrovně lze distribuovat, paralelizovat, nahradit (komunikace skrz API)
- Klient může být tenký/tlustý dle poskytnuté funkcionality, klasické úrovně bývají klient, server, databáze.

**Hexagonal/Microkernel/component-based** - základní aplikace poskytuje minimální funkcionalitu, zbytek se dodává skrz plug-in komponenty komunikující přes předdefinované api. Komponenty je možné případně zapojovat za běhu systému. Další možnost využití komponent - pokud potřebujeme používat legacy systém, který si nemůžeme dovolit přepsat, je možné ho zabalit jako komponentu a přistupovat k němu přes naše kompatibilní rozhraní. Vývoj komponentových systémů je náročnější (zvlášť problematické je správně určit rozhraní), ale umožňuje větší přizpůsobitelnost/znovupoužitelnost komponent v budoucích projektech. E.g. extensions ve VSCode, component-based architekturu používá Jakarta Enterprise Edition, kde jednotlivé Java Beans jsou komponenty

**Pipeline architecture** - sekvenční zpracování, každý komponent se stará o relativně transformaci vstupu na výstup (dělej malou věc, ale dělej ji dobře)

**Service-oriented architecture** - popsáno v [samostatné kapitole](./7_distribuovane_systemy.md#architektura-orientovaná-na-služby-soa)

**Microservice architecture** - vysoká koheze, nízká provázanost služeb, systém je tvořen velkým množstvím malých služeb. Důležitá je rychlá komunikace mezi službami (gRPC). Služby nesdílí DB.

**Remote Procedure Call** umožňuje spuštění předem vystavené procedury mezi procesy (i na vzdáleném stroji) tak, jako bychom proceduru volali přímo v kódu. Implementace procedury může být v odlišném programovacím jazyce. Součástí je definice rozhraní, ze kterého je možné vygenerovat odpovídající volatelné funkce/struktury použité pro argumenty pro náš jazyk. De-facto standardem je dnes gRPC. Pro fullstack typescript aplikace je dnes populární používat tRPC. V PA053 se probírala CORBA (primární focus na Javu, ale podporovala i jiné jazyky, nejde jen o RPC, ale o architekturu pro komunikaci mezi objekty v distribuovaném prostředí), ale ta se v nových systémech prakticky nepoužívá kvůli složitosti/lepším alternativám, nahrazena jednodušším SOAP a REST, nebo RPC řešeními (gRPC, funguje na HTTP/2, zprávy binárně serializuje pomocí protocol bufferu).

Pro komunikaci se v distribuovaných systémech kromě RPC používají **message queues** a **event brokers**, kteří umožňují komunikaci typu publisher-subscriber, nebo zpracování jedním z množiny příjemců, a jsou schopny zprávy persistentně uchovávat (hodí se pro transakční zpracování, spolehlivost v případě výpadku). Obecně lze rozlišovat mezi zprávamy určenými do **queue** (klasická fronta, očekáváme zpracování jedním konzumentem) a **topic** (zpráva jde všem poslouchajícím). E.g. Apache Kafka, RabbitMQ.

Alternativně se může pro komunikaci v distribuovaném systému používat e.g. REST, nebo (pokud chceme low level kontrolu a výkon) přímá komunikace mezi sockety.

**Cloud** - výhodou je, že můžeme používat platformu/infrastrukturu jako službu, aniž bychom se o ni museli starat/provádět nákladnou iniciální investici. Výpočetní výkon lze (i automaticky) upravit/škálovat na základě aktuálního vytížení. Fyzické zdroje mohou být sdílené, čímž je možné dosáhnout nižší ceny a je možné distribuovat výpočetní požadavky (peaky různých aplikacích v různých dobách zvládne i jeden stroj). Datová centra lze volit na základě blízkosti k našim zákazníkům.

**Batch vs Stream processing**
![](img/20230602104120.png)

U batch processingu můžeme distribuovat pomocí jednotlivých jobs, řeší se plánování jobs (může stačit obyčejná fronta)

Stream e.g. Apache Kafka

**MapReduce** - k transformaci dat používáme operace MAP (transformace dat 1:1) a REDUCE (sumarizace dat N:1). MAPery lze triviálně paralelizovat (stejné i rozdílné operace), u REDUCErů je to trochu složitější, paralelizujeme rozdílné operace. E.g. Apache Hadoop


## Rozdíl mezi centralizovanou a distribuovanou architekturou systému, nevýhody obojího a jejich překonávání

Hlavním rozdílem je, že centralizovaná architektura shromažďuje data a logiku na jednom místě, distribuovaná architektura rozptyluje logiku do více samostatných komponent (běžících třeba i na samostatných strojích), které spolu komunikují.

Nevýhody centralizované architektury
- neumožňuje horizontální škálování => škálujeme vertikálně
- selhání části znamená selhání celku => redundance, záložní servery
- nízká flexibilita, vysoká provázanost => důraz na kvalitu kódu

Nevýhody distribuované architektury
- komplexita celkového systému, náročnější správa
- vyžadují více/složitější komunikaci, složitější synchronizace, náchylnost na latenci => použití message queues, gRPC, eventual consistency


Oproti centralizované architektuře distribuované systémy
- nebývají požadavky/transakce ACID, ale BASE
    - **BAsically available** - nefunkčnost části nezpůsobí nefunkčnost celku, zbytek funguje i v případě nefunkční části systému. e.g. na netflixu nemusí fungovat služba hledání, ale vše ostatní běží v cajku. Na každý dotaz dostaneme nějakou odpověď.
    - **Soft state** - změny v systému mohou nastávat i když nepřichází žádné dotazy - systém takto propaguje data, aby dosáhl konzistence
    - **Eventually consistent** - data nemusí být konzistentní okamžitě po získání odpovědi na dotaz, ale až po nějaké chvíli
- selhání (pád) části systému neznamená pád celku
- jsou flexibilnější na modifikace díky nízké provázanosti

## Replikace, sdílení dat

V distribuovaných systémech se používá replikace dat z různých důvodů. U distribuovaných databází(Apache Cassandra)/filesystémů (Apache Hadoop) to může být z důvodu bezpečnosti/dostupnosti/prevence výpadku, obecně se tím ale v systémech snažíme zajistit rychlejší odezvy. Centrální databáze, ve které se sdílí data, se může stát limitujícím bodem -> použijeme buď distribuovanou databázi, která replikaci řeší interně, nebo vícero databází, které mohou být jednodušší (MongoDB), protože se distribucí dat vzdáváme ACID a fungujeme s BASE. Určitá replikace dat vzniká kešováním (Redis). U replikace je potřeba nějakým způsobem řešit invalidaci dat po změně (timeout, nebo CQRS).

Replikace je kýžená u content delivery network (CDN), kde se snažíme mít statické zdroje (web, obrázky) co nejblíže uživateli, aby se dosáhlo rychlého načítání.

NoSQL databáze mají obvykle mechanismy pro automatickou replikaci/distribuci dat mezi různými uzly. Je možné použít sharding (rozbijeme data, uzel se stará o svou doménu) pro distribuci dat, a/nebo master-slave replikaci pro škálování (u aplikací s častým čtením) a prevenci výpadků (spadne master? jeden ze slaves je nový master) - master se při zápisu stará o aktualizaci dat na slaves.

Pro sdílení dat (událostí) je možné použít Apache Kafka, platformu pro streamování dat ukládaných do logů. Pro sdílení informací o službách distribuovaného systému se dá použít Apache ZooKeeper.


## Architektura orientovaná na služby (SOA)

Hybrid mezi microservices a monolitem, poměrně pragmatická architektura pro škálovatelný systém. Systém je tvořen vzájemně nezávislými, samostatně nasaditelnými a vzájemně komunikujícími službami (obvykle 4-12), které obsahují ucelené jednotky funkcionality (e.g. uživatelé, správa produktů, správa objednávek, platební služba, mailová služba...). Každá služba může být nezávisle na ostatních škálována. Nad službami může být pro zajištění jednotného API vrstva fasády. Služby obvykle sdílí databázi, ale je možné ji rozbít na vícero nezávislých celků. Je náročnější na vývoj, ale celkově je systém díky modularizaci lépe udržitelný a škálovatelný.

### Klíčové vlastnosti
Loose Coupling: Služby jsou navrženy tak, aby byly co nejméně závislé na sobě. To znamená, že změna jedné služby by neměla vyžadovat změnu v jiných službách.

Interoperabilita: SOA umožňuje snadnou komunikaci mezi různými systémy a aplikacemi, bez ohledu na použité technologie nebo platformy.

Opakované Použití Služeb: Služby jsou navrženy tak, aby byly obecné a znovu použitelné pro různé účely, což snižuje redundantnost a usnadňuje údržbu.

Standardizovaný Protokol: Komunikace mezi službami obvykle probíhá pomocí standardních protokolů, jako je HTTP, a formátů zpráv, jako je XML nebo JSON.

Samostatná správa: Každá služba je spravována samostatně, což umožňuje aktualizace a úpravy bez narušení celého systému.

## Webové služby

Komponenty umožňující komunikaci a interakci prostřednictvím standardizovaných protokolů a formátů. Jsou založeny na Service Oriented Architecture. Web services poskytují abstrakci funkcionalitě služby skrz webové API. Skrz definiční jazyk je formálně popsáno schéma/rozhraní dané služby a je možné generování klientského kódu pro různé programovací jazyky s cílem usnadnit použití webové služby. Schéma může být zároveň generováno přímo ze zdrojového kódu prostřednictvím anotací. 

Dříve se používaly web services založené na **SOAP** (simple object access protocol) a **XML**, definované pomocí **Web Service Definition Language (WSDL)**.

Aktuálně se pro tyto účely spíše používá **REST** (representational state transfer, není to protokol, ale architektonický styl pro definici rozhraní) a **JSON** (byť je možné použít i jiné formáty), definované pomocí **OpenAPI Specification**, případně **GraphQL** (a JSON) se svým **GraphQL Schema** a dotazovacím jazykem. GraphQL používá jeden entrypoint (+1 playground) a umožňuje přesně specifikovat kýžená data (až na úroveň polí) a řešit tak problém s overfetching (1 dotaz obsahuje zbytečná data) a underfetching (v dotazu nemáme dostatek dat, takže děláme vícero různých dotazů).

*SOAP je nezávislý na transportu, REST využívá HTTP. REST je jednodušší, rychlejší a efektivnější. SOAP umožňuje jednu zprávu cílit více příjemcům, přechod zprávy přes prostředníky, kteří mohou zpracovávat hlavičku (tělo je určeno jen příjemci). SOAP umožňuje výměnu strukturovaných a typovaných XML dat SOAP hlavička (nepovinná) může obsahovat metadata, QoS, bezpečnostní informace, SAML data, session identifikátor (a.k.a. cookie)..., SOAP obálka je root XML prvek zprávy, obsahuje namespace (určunící verzi protokolu), styl kódování dat, SOAP tělo obsahuje samotný obsah zprávy. REST umožňuje provázanost (díky hyperlinkům) a je možné se pomocí něj dostat na úplně jinou stránku mimo náš systém.*

*REST se dívá na web jako na zdroje adresovatelné URL, které vrací reprezentaci dat (HTML, XML, PNG, JSON...). Příjem dat uvede klienta do stavu, který může být transformován přístupem na jiný zdroj. Je bezstavový, každá zpráva obsahuje vše, co je nutné pro její interpretaci (správně by zpráva neměla obsahovat cookie, ale třeba JWT), dotazy jsou kešovatelné.*

## Příklady existujících technologií a jejich využití

#### Apache Hadoop
Apache Hadoop je framework pro distribuované ukládání a zpracování velkých objemů dat, používající Hadoop Distributed File System (HDFS) a MapReduce. Je navržen pro vysokou škálovatelnost přes clustery počítačů a je vhodný pro analýzy big dat a datové těžby. Hadoop umožňuje efektivní zpracování velkých množství nestructurovaných nebo semi-structurovaných dat.
#### Apache Kafka
Apache Kafka je distribuovaná streamovací platforma pro publikování a odběr proudů zpráv. Je navržena pro vysokou propustnost, odolnost a nízkou latenci, ideální pro real-time analýzy a monitorování. Kafka se často používá pro logování aktivit z různých aplikací a přenos dat mezi službami a systémy.
#### Apache Spark
Apache Spark je rychlý distribuovaný výpočetní systém pro velké datové sady, poskytující rozhraní pro programování celých clusterů s paralelním zpracováním. Je vhodný pro úlohy jako zpracování dat v reálném čase, strojové učení a datové analýzy. Spark vyniká v rychlosti zpracování oproti tradičním MapReduce úlohám.
#### Redis
Redis je distribuovaný in-memory databázový systém, který je často používán jako mezipaměť nebo fronta zpráv díky své vysoké rychlosti a podpoře různých datových struktur.

#### Elastic search
Elasticsearch je vysoce škálovatelný vyhledávací engine, který umožňuje rychlé vyhledávání a analýzu velkých objemů dat. Je často používán pro full-textové vyhledávání a logování analýzy v distribuovaných systémech.

## Notes

**Middleware** - vrstva softwaru poskytující rozhraní pro interakci s různými službami/systémy, abstrakce k často používané funkcionalitě, případně vrstva propojující existující systémy.
- e.g. CORBA, Web Services, REST, message queue systémy, event brokeři.
